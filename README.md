# elmo

Un nostro sogno: vedere bambini studiare intorno ad una luce da loro stessi prodotta nel mezzo del nulla
  
La stampa 3D permette di progettare un oggetto in un luogo e stamparlo in un altro. Il progetto open source ELMO è nato per supportare a livello tecnico l’iniziativa dell’Istituto Santa Marina di Policastro, diretto dalla dirigente Maria de Biase, che è stato vincitore nel 2017 dell’ Ultimaker Education Challenge con il ricevimento di una stampante 3D semi professionale al fine di testare e migliorare i prototipi del progetto con la collaborazione degli studenti: il gruppo artigiani digitali intende dare nuova linfa all'iniziativa e fornire una prima proposta di ridisegno della TriLEDLAntern di Cetri Tires in modo che sia stampabile in 3D in loco con materiali semplici ed economici, rivederne ed aggiornarne l’elettronica perché utilizzi componenti elettronici standard, economici e di facile reperibilità.

CHE COS’E’ ELMO

ELMO è l’acronimo di Ecological Light Modular Object (Oggetto modulare luce ecologica)

Ecological – Utilizza per la stampa le bioplastiche come il PLA, non derivate da combustibili fossili, ma da materie prime di origine vegetale, oppure riutilizzando materiali post consumo, come la plastica delle bottiglie in PET, per creare un oggetto nuovo.

Light – Una lampada da stampare che possa portare la luce anche in assenza di linea elettrica. Ottima per i Paesi in via di sviluppo.

Modular Object - Le parti del progetto possono essere modificate secondo le necessità. La produzione è concepita in modo tale da comportare il minimo costo possibile, la facile realizzazione, il riciclo ed il riutilizzo. Le componenti funzionali quali il circuito e i led sono pensate per essere montate con il minimo rischio e conoscenze tecniche. Invece di importare lampade, si possono fornire le stampanti 3D con le quali produrre le parti che compongono ELMO per poi assemblarle in loco.
Il progetto ELMO è open source: chiunque può utilizzare e migliorare una o più delle sue singole componenti.

ARTIGIANI DIGITALI

Artigiani Digitali è un gruppo informale ed eterogeneo di volontari nato a Roma nel 2017, su impulso e idea del Parlamentare Europeo Dario Tamburrano, in seguito all’organizzazione, la sponsorizzazione e la conduzione di numerosi seminari teorici e pratici sulla stampa 3D e il disegno digitale dal 2015 ad oggi.

L’obiettivo consiste nel dare la possibilità a giovani studenti delle scuole superiori, delle Università, a professionisti ed artigiani di conoscere e intraprendere nuovi percorsi creativi, artistici e lavorativi al passo con le recenti evoluzioni tecnologiche nel campo del disegno digitale e della stampa 3D, in linea con le politiche sostenute e raccomandate dalla Commissione Europea e dal Parlamento Europeo e che il calo dei prezzi delle stampanti 3D e la disponibilità di strumenti online gratuiti ha reso accessibili anche ai comuni cittadini.

RIFERIMENTI ALLE POLITICHE UE NEL 3D PRINTING

Comunicazione della Commissione Europea: Per una rinascita industriale europea (pag. 10) http://bit.ly/2Jiscdf
Commissione Europea: Additive manufacturing in FP7 and Horizon 2020 
http://bit.ly/2q79bT3 

Direzione generale per le politiche interne, politiche scientifiche ed economiche del Parlamento Europeo: Open innovation e stampa 3D (in particolare pag. 44, 45, 49, 54, 58) http://bit.ly/2JkVyrC
